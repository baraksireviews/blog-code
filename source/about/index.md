---
title: about
date: 2018-01-30
---

# קצת עליי
שמי ברק סימון, או ברקסי, לפי הכינוי שדבק בי מימי הצבא.

התחלתי את חיי הבוגרים כעתודאי בצבא ההגנה לישראל, עם השלמת תואר ראשון במתמטיקה ומדעי המחשב באוניברסיטת תל אביב.
לאחר מכן המשכתי לשירות צבאי, של כ7 שנים, במרכזים הטכנולוגיים של חיל המודיעין, שם ביצעתי מגוון תפקידים באזורי התוכנה - החל ממתכנת ועד ראש צוות ומנהל פרויקטים.
השתחררתי בדרגת סרן.

עבדתי עם מגוון טכנולוגיות, ועוד ממשיך ללמוד ולעבוד עם טכנולוגיות חדשות באופן יום יומי.

לינקדאין:
[https://www.linkedin.com/in/barak-simon-150933107/](https://www.linkedin.com/in/barak-simon-150933107/) 

# הקשר שלי לעולם הקריפטו 
על ביטקוין שמעתי כבר בשנותיו הראשונות. אך עקב עיסוקים תובעניים אחרים, ומשכורת דלה במיוחד כחייל, הדבר הכי טוב שיצא לי מהיכרות עם הביטקוין הוא מסמך רעיונות לפרויקטי צד בנושא.. שהוא עדיין זמין לכל דורש :)
בכל זאת, השתדלתי להשאר מעודכן בנעשה בתחום.

עברו השנים, וכנראה שרצה הגורל, והזדמנה לנו פגישה נוספת, רק שהפעם אני מצוייד במעל 10 שנות ניסיון בעולם התוכנה וההייטק הישראלי.

כיום אני מתכנת בכיר בתחום בחברת [Wemark](//www.wemark.com) אליה הצרפתי כמתכנת הראשון בשנת 2015.

# מה לי ולסקירות? 
קשה שלא להסתקרן מהעולם החדש והמהפכני שמתאפשר בזכות טכנולוגיית הblockchain.
כמות החברות שמתווספות לאקוסיסטם בצמיחה אקספוננציאלית. חוץ מהאפשרות להשתתף בהנפקות מטבע, אני נהנה לקרוא ולחקור חברות בתחום, בכדי להבין עוד ועוד את השימושים המתאפשרים ולבחון אותם בעיניים של מתכנת בתחום ויזם.

כאדם אשר חי את חיי האקוסיסטם הסטרטאפיסטי הישראלי, נחשפתי לא מעט לצורה שבה קרנות הון סיכון בוחנות חברות הייטק בעולם המסורתי.

השילוב בין ההבנה של עולם ההשקעות המסורתי, לעולם החדש של הנפקות מטבע, הוא מה שאני מנסה להביא בסקירותיי לקהל קוראיי.

# טוהר הסקירות
רגע, אני עובד בחברה בתחום? האין זה ניגוד אינטרסים או פקטור שעשוי להשפיע על הסקירות?

אז לא!
אני מתחייב לא לסקר את החברה שבה אני עובד, או חברות אשר מהוות תחרות ישירה לחברה זו.


# דרכי התקשרות
במידה שמצאתם טעות בכתוב באתר, או סתם רציתם לפנות אליי, תרגישו חופשיים לעשות זאת.

[Telegram](//www.t.me/baraksi)
[Linkedin](//www.linkedin.com/in/barak-simon-150933107/)
[Email](mailto:baraksi.reviews@gmail.com)